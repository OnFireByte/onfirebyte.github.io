---
title: "Happysad: อัลบั้มใหม่จาก loserpop ที่มาแบบงง ๆ"
tags:
    - art and music
    - loserpop
cover: "./images/loserpop_happysad.jpg"
date: 2023-11-28
---

คือมันเริ่มมาจากที่เมื่อวาน (วันที่ 27/11) ฟีด Youtube ก็เด้ง teaser เพลงใหม่ของ loserpop มา ก็เลยรู้ว่าจะมีเพลงใหม่เร็ว ๆ นี้ ซึ่งก็มา surprise ว่าเพลงมันมาวันต่อมาเลย และ surprise ต่อมาคือเปิดใน spotify เพราะเตรียมเอาเพลงเข้า playlist แล้วก็พบว่า **อยู่ ๆ ดี album ใหม่ก็มาใหม่แบบงง ๆ**

## loserpop คือใครนะ?

หลาย ๆ คนน่าจะไม่รู้จัก loserpop กันเท่าไหร่ (ซึ่งส่วนตัวก็ไม่ได้แปลกใจอะไร เพราะ playlist ตัวเองมีแต่วงที่ไม่ค่อยรู้จัก) ถ้าให้นิยามง่าย ๆ (?) คือเป็นวง pop indie, bedroom นิด ๆ, กีต้าร์หวาน ๆ, มีกลิ่นอาย city pop กับ dream pop บ้างในบางที จากสังกัด What The Duck

โดยแนวทางเพลงของวงนี้ส่วนใหญ่จะเป็นแนว loser หน่อย ๆ ตามชื่อวงเลย (555) ประมาณว่ายื้อเขาไม่ได้ แต่ก็ยังคิดถึงวันก่อน ๆ หรือบางทีก็สู้เขาไม่ได้เท่าไหร่ ไม่ค่อยมีเพลงที่จะ happy ending เท่าไหร่ (แต่ยังมีนะ 5555)

ส่วนตัวรู้จักวงนี้ช่วง 2020 ซึ่งตอนนั้นวงก็เริ่มเข็นเพลงออกมาได้สัก 4-5 เพลงแล้ว คือฟังครั้งแรกก็ชอบเลย ทั้ง vibe ที่ให้ความรู้สึกเหงานิด ๆ แต่ก็มีความสุขดี ตัวซาวด์ที่ฟังง่ายและมีเอกลักษณ์ รวมถึงคุณภาพที่เนี๊ยบเลย

## Happysad: อัลบั้ม 2 ที่ชื่อเหมือนกับชื่อเพลงในบั้มอีกที

สำหรับอัลบั้มนี้ มีเพลงทั้งหมด 13 เพลง (รวม interlude "Dear You") โดยจะมีเพลงใหม่ที่ปล่อยพร้อมกับอัลบั้มอยู่ 3 เพลง ซึ่งหนึ่งในนั้นคือ ไกล (Wind) ที่มีปล่อย MV ในวันเดียวกัน เรื่องนึงที่น่าสนใจคือชื่ออัลบั้มนั้นเป็นชื่อเดียวกันกับชื่อของหนึ่งในเพลงในอัลบั้มนี้ อันนี้ก็ไม่แน่ใจเหมือนกันว่ามีความหมายแฝงอะไรหรือเปล่า

โดยอัลบั้มนี้ห่างจากอัลบั้มแรกมาประมาณ 3 ปี ซึ่งถือว่าเป็นช่วงเวลาที่กำลังดีเลยสำหรับการออกอัลบั้มนึงเมื่อเทียบกับจำนวนเพลงที่ออกมา

โดยอัลบั้มนี้ถือว่ายังคงรักษามาตรฐานไว้ได้ดีเลย อาจจะนับว่าดีขึ้นก็ได้ทั้งคุณภาพโดยรวมและความหลากหลาย vibe แต่ก็ยังรักษาเอกลักษณ์ที่ฟังก็รู้เลยว่ามันคือ loserpop

## เพลงใหม่ทั้ง 3 เพลงแบบ First Impression (ที่ฟังไปหลายรอบแล้ว)

ไหน ๆ ก็มีเพลงใหม่ให้ฟัง 3 เพลง งั้นเราก็มาดูกันดีกว่าว่าเป็นยังไงบ้าง

### ไกล (Wind) feat. LANDOKMAI

ถือว่าเป็นเพลงแรกเลยที่มีการ feat กันเกิดขึ้น ซึ่งคนที่มา feat ด้วยก็ไม่ใช่คนอื่นไกล คนนั้นก็คือ LANDOKMAI นี่เอง!

โดยเนื้อหาเพลงนี้จะพูดถึง long distance relationship ที่ไม่ได้เจอกันมานานแต่ก็ยังคิดถึงกันอยู่ ถือว่าเป็นเพลงไม่กี่เพลงที่ไม่ได้เลิกลากันหรือผิดหวังอะไรแบบนี้ 5555

สำหรับตัวเพลงเองจะมีสิ่งนึงที่รู้สึกได้เลยเมื่อฟังคือตัวเนื้อเพลง, การร้อง, และทำนองมันดูให้ฟีลลูกกรุงช่วง 80 พอมารวมกับ melody ที่เป็น indie pop มันดันฟังเข้ากันแปลก ๆ แล้วพอได้คุณอูพิมจาก LANDOKMAI ก็ทำให้เพลงนี้มันดีมาก ๆ ดีแบบดี

ในส่วนของ MV พูดง่าย ๆ มันฟีล city pop ที่ผสมความหว่อง ๆ ไป อาจจะไม่ได้หวือหว่ามากแต่ว่าถ่ายทอดอารมณ์ของเพลงออกมาได้ดีเลย (มีความรู้สึกว่าหลาย ๆ ทีมันไปเหมือน MV เพลงก่อนแบบ "เคย" พอสมควร ไม่แน่ใจว่าตั้งใจหรือเปล่า)

แนะนำว่าถ้าใครยังไม่เคยฟัง loserpop ก็ให้ลองมาฟังเพลงนี้ก่อนเลย แล้วหวังว่าจะชอบกันนะครับ (มีความรู้สึกว่าเพลงนี้น่าจะติดแมส ขอให้ติดที สาธุ)

<iframe src="https://www.youtube.com/embed/H-n5THEO8Yw?si=GPKyLgcYJ73SDfH3" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen style="margin-bottom:48px;"></iframe>

### ไม่รู้ (If you let me know)

ถือว่าเป็นเพลงที่มีความเป็น city pop แนว ๆ surf ๆ สูงมาก synth ที่หวาน ๆ effect กรุ๊งกริ๊ง ๆ ฟังเพลินสุด ๆ (ไม่รู้ว่าจะพิมพ์อะไรละ เอาเป็นว่ามันฟังสนุกก็พอปะ 5555)

โดยตัวเนื้อเพลงพูดถึงตัวเอกที่ไม่ค่อยแน่ใจเท่าไหร่ว่าสถานะตัวเองคืออะไร แล้วที่อีกฝ่ายคิดอะไรอยู่ งั้นช่วยบอกทีเถอะนะ~

### ความทรงจำที่กำลังจะหายไป (Last Memorial)

ปิดอัลบั้มด้วยเพลงใหม่ที่พาไปดิ่งในความรู้สึกด้วย intro piano คลอด้วยเนื้อเพลงที่หม่น ๆ แล้วกระชากด้วยโซโล่กีต้าร์ตอบจบ เพลงให้อารมณ์หว้าเหว่ที่ต่างจากเพลงอื่น ๆ พอสมควร เพราะเพลงอื่นค่อนข้างจะให้ความรู้สึกหว้าเหว่ปนความอ้างว้างในหัว แต่เพลงนี้มันจะให้ฟีลแบบระเบิดความรู้สึกออกมา ถือว่าเป็นการปิดอัลบั้มด้วยเพลงยาว 5.39 นาทีที่ high note มาก

## Outro

ก็คือจริง ๆ อยากจะมาอวย + ชวนฟังวง loserpop เฉย ๆ ถ้าใครอยากไปฟังทั้งอัลบั้มก็ลองไปฟังกันได้นะ :\)
<br>

<iframe style="border-radius:12px" src="https://open.spotify.com/embed/album/2iJJfQS5JCV85YiA4yHbDj?utm_source=generator&theme=0" width="100%" height="352" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>
